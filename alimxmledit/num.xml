<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Epistolae latinae anonymorum auctorum</title>
<author>Anonimo</author>
<respStmt>
<resp>esportazione in formato TEI XML livello 0 effettuata da</resp>
<name>Paolo Monella</name>
</respStmt>
</titleStmt>
<publicationStmt>
<publisher>ALIM</publisher>
<date when="2013-09-15">15/09/2013</date>
</publicationStmt>
<notesStmt>
<note>Genere: Epistolografia</note>
<note>Tipo: Fonti Letterarie</note>
<note>Note: Parole: 10282
Caratteri: 64652
VA</note>
<note>Livello di codifica: 0</note>
</notesStmt>
<sourceDesc>
<bibl>
<title>Epistolae latinae anonymorum auctorum</title>
<author>Anonimo</author>
<date when="1201/1300">XIII</date>
Una silloge epistolare della seconda metà del XIII secolo. I «Dictamina» provenienti dall’Italia meridionale del ms. Paris, Bibl. Nat. Lat. 8567, ed. F. Delle Donne, Firenze, SISMEL. Edizioni del Galluzzo 2007 pp. 34-35, 44-45, 59-60, 78-79, 97, 143-144, 166, 207-210, 225-277 (Edizione nazionale dei testi mediolatini 19)
</bibl>
</sourceDesc>
</fileDesc>
</teiHeader>
<text>
<body>
<ab>
<pb n="34"/>
<lb/>Hugo etc. dilecto sibi in Christo … cappellano nostro etc.
<lb/>Speramus in Domino, quod, sicut etate crescis, sic crescas et orneris per
<lb/>incrementa continua in varietate virtutum. Et ideo, propter hoc, necnon et
<lb/>contemplatione dilecti amici nostri … patris tui pro te nobis humiliter supplicantis,
<lb/>tuam in annis teneris constitutam volentes honorare personam, te
<lb/>in nostrum recepimus cappellanum, volentes ut, de cetero, confidenter ad
<lb/>nos in tuis, que quantum cum Deo poterimus benivolis semper affectibus
<lb/>promovere curabimus, recurras agendis. Eya ergo, et mores induens in etate
<lb/>iuvenili seniles, sic de virtute in virtutem nedum ire, sed scandere, sic tam
<lb/>Deo quam hominibus te reddere studeas gratiosum, quod honoris a nobis
<lb/>augmentum et laudis condigne titulum assequi merearis. In cuius etc.
<pb n="35"/>
<lb/>Hugo etc.
<lb/>Dum preclaram natalium tuorum generositatem attendimus et nobilitatem
<lb/>morum insignium cum varietate virtutum, quibus te divina bonitas
<lb/>illustravit, debita meditatione pensamus, dignum reputamus et congruum,
<lb/>ut te, cuius est nomen, cum conversatione vite laudabilis, odor
<lb/>bonus, inter alios nostre familiaritatis ascriptos titulo, prosequamur benivolentia
<lb/>gratiosa. Inde est quod nos, tuam volentes honorare personam, te
<lb/>in nostrum recipimus cappellanum, et aliorum cappellanorum nostrorum
<lb/>consortiis aggregamus, volentes et concedentes, ut de cetero in omnibus
<lb/>tuis agendis, que parati semper erimus promovere pro posse, recurras ad
<lb/>nos confidentius, sicut noster. Tu igitur virtutum incessanter intendens
<lb/>actibus et generositatem sanguinis morum venustate decorans, sic Deo et
<lb/>hominibus placidum te reddere studeas et acceptum, quod, per exercitium
<lb/>actuum preclarorum, ad tui honoris ampliandi semper augmentum merito
<lb/>reddamur attenti. In cuius etc.
<pb n="44"/>
<lb/>Cedula.
<lb/>Advertat regia magnitudo quod hodie in christianitate non regnat
<pb n="45"/>
<lb/>homo regalis prosapie, sic etatis mature, qui taliter mancipaverit se divinis
<lb/>obsequiis et accingat ad crucifixi iniuram vindicandam.
<pb n="59"/>
<lb/>Sociis et amicis clericis illustris regis Anglie amicus et socius.
<pb n="60"/>
<lb/>Post casum Luciferi, stare nescientis in honore et gloria dignitatis, ubi,
<lb/>radix malorum omnium et ianua, peccatorum ancilla, superbia tabernaculum
<lb/>sibi posuerit et tentoria fixerit sue cohortis, vestra circumspectio
<lb/>plene novit. Et ideo verbis esse opus non arbitror, ubi experientia facti vos
<lb/>instruit et ipsa notitia reddit doctos. Illud tamen ad vestram duxi notitiam
<lb/>deducendus, quod domina dominans et imperatrix imperans ac virtutum
<lb/>virtus humilitas, ancillam fugat, superbiam devertit, tabernaculum diripit
<lb/>et tentoria fastus sic potenter sua potestate subvertit, quod in brevi, divina
<lb/>favente clementia, non reperiet locum in terris, que sua temeritate
<lb/>merente in celestibus habitaculis locum excelsum perdidit, et, quia intelligere
<lb/>voluerit, fastigium honoris excellentis amisit. Qui legunt intelligant
<lb/>quod spiritus littere secum ferat.
<pb n="78"/>
<lb/>Archidiacono Richemundie amico suo amicus salutem.
<lb/>Quanti clamores contra vos insurgant in curia quantoque periculo vestri
<lb/>archidiaconatus subiacere noscamini, videre poteritis in litteris, quas mittit
<lb/>nobis dominus meus, dominus cardinalis. Honoris igitur vestri votivus
<lb/>rogo, laudo et saudeo bona fide, quatenus premeditantes, si placet,
<lb/>quod victorem a victo frequentius superari contingit, innitentes etiam
<pb n="79"/>
<lb/>evangelice doctrine sacris eloquiis, qua, qui se stare putat, ne decidat edocetur,
<lb/>magistro Willelmo de Nutingham, cappellano cardinalis eiusdem,
<lb/>ecclesiam suam, qua ipsum iniuste privasse dicimini, sicut ipse vos per litteras
<lb/>suas hortatur restituere, occasione cessante qualibet, procuretis. Hec
<lb/>autem ex zelo caritatis intime vobis scribo.
<pb n="97"/>
<lb/>… papa … archiepiscopo Beneventano, … et … prelatis.
<lb/>Sic iniquitatis ille filius S., qui dudum erexit contra Dominum manum
<lb/>suam, iniquitatem traxit ut restem, quod sedens malitia eius super plumbi
<lb/>talentum ipsum in profundum demerserit viciorum. Et quia positus in sordibus
<lb/>sordescit, adhuc crescente pertinacia usque adeo superbia superexcrevit
<lb/>ipsius, quod iniquitatem loquitur et operatur cotidie in excelso. Nec in
<lb/>omnibus que fecit aversus est furor ipsius, sed ad operandum malum etiam
<lb/>nunc est fortius manus eius extenta. Sane olim transfiguravit se in angelum
<lb/>lucis per … partes hostiliter debachando, dum ore tantum Dominum benedicens,
<lb/>corde mentitus est ei simulans effigiem penitentis, cum semper
<lb/>secundum impenitens cor suum thesaurizaverit sibi iram iudicii iusti Dei
<lb/>et propter hoc iniquitas sua mentita est ei, quia Deus non fallitur nec Altissimus
<lb/>irridetur. Inter alia namque, que dictus S. et eius complices nequiter
<lb/>operantur, illud est plenum totius abhominationis contagio, quod civitatem
<lb/>Beneventanam, que specialiter beati Petri iuris existit, tamquam singularis
<lb/>ferus infestant, abducentes animalia, ponentes viros in ore gladii,
<lb/>non parcentes sexui vel etati, et omnia sub sue animadversione tyrampnidis
<lb/>concludentes. Ne igitur obstinacio sua per impunitatis fiduciam crescat
<lb/>in ipsis ac perniciosa sit aliis in exemplum, mandamus etc.
<pb n="143"/>
<lb/>… camerarius domini pape … rectori Beneventano.
<lb/>Scire vos volumus quod ad monasterium … devotionem magnam habuimus
<lb/>ab antiquo, et dilectos nostros abbatem et conventum ac alias personas
<lb/>degentes in ipso sincere diligimus et gerimus in visceribus caritatis, in
<lb/>quorum gaudemus comodis et incomodis pertubamur. Sane nuper ad
<lb/>nostrum pervenit auditum, quod, occasione vestre inordinate familie, inter
<lb/>vos et ipsam familiam ex una parte, ac abbatem et conventum predictos et
<lb/>ipsius monasterii famulos ex altera gravis est peccatis exigentibus non
<lb/>absque vestra negligentia discordia suscitata. Ex qua vos, ad ipsius monasterii
<lb/>apirantes gravamen, preter alia inhonesta, que contra abbatem et conventum
<lb/>eorumque familiares irrogata fuerant, nonnullos familiares ipsius
<lb/>monasterii cepistis et detinetis captivos, quos etiam sub cautione ydonea
<pb n="144"/>
<lb/>liberati restituere denegatis. Quocirca discretionem vestram rogamus,
<lb/>iniungentes quatenus, attendentes quod contra ecclesiasticam libertatem,
<lb/>qua iidem abbas et conventus ac familiares ipsius monasterii gaudere
<lb/>debent, nil debeatis penitus attemptare, prefatos familiares captivos, saltem
<lb/>recepta ydonea cautione, de iuri parendo restituatis pristine libertati, nullam
<lb/>decetero abbati et conventui predictis eorumque familiaribus molestiam
<lb/>vel iniuriam inferendo, super huiusmodi vero negotio, taliter vos
<lb/>habentes, quod exemplum de discretione et maturitate possitis merito commodari,
<lb/>nosque vobis propterea ad speciales gratias obligemur. Datum etc.
<pb n="166"/>
<lb/>Responsiva ad precedentem.
<lb/>Grata satis apparuit oblate mihi noviter pagine tue placida facies, quam,
<lb/>ut extimo, mentis affectio immaculata composuit et manus adiectio compacta
<lb/>depinxit. Huiusmodi profecto redargutiones et monita non ingrate
<lb/>suscipio, sed attente contemplor, que, pigmentis commixta pregnantibus,
<lb/>hinc mordificative suaviter pedum lentitudinem arguunt, tamen monitiva
<lb/>mulcebriter eos ad scientie capescende laudabiles labores invitant. Hiis
<lb/>igitur efficaciter persuasus tibique affectuose regratians, ad ovile scolasticum,
<lb/>ad quod, falsa quorundam relatione percepta doctoris nostri non redditam
<lb/>fore presentiam, regressum properanter accelero, quem hucusque
<lb/>non marcidus torpor, non amor illicitus, sed curiosa domestici cura negotii,
<lb/>si verum fatear, irrectivit.
<pb n="207"/>
<lb/>Ad audientiam nostram pervenit, quod, multorum ambitione nec minus
<lb/>tenebrosa cupiditate perflante, per nephas et violentiam etc., quod dampnose
<lb/>proinde ipsius Ecclesie videtur defalcata substantia, et diminute non
<lb/>absque gravi preiudicio facultates. Cum igitur Ecclesiis in nostra ditione contentis
<lb/>teneamur, ne sub umbra pastoris pereant negligentia, subvenire etc.
<lb/>[&lt;br&gt;]
<lb/>Dominus papa dilecto filio.
<lb/>Mansuetudinis apostolice plenitudo sic circa filios in affluentia pietatis
<lb/>habundat, quod non solum non punit vel opprimit innocentes, sed et in
<pb n="208"/>
<lb/>delictis, ut neminem sue relinquat benignitatis expertem, viam absolutionis
<lb/>libentius quam condempnadonis exquirit et potius misericordie sinum
<lb/>pandit ad veniam, quam iudicium exerceat ultionis. Cum igitur nuper etc.
<lb/>[&lt;br&gt;]
<lb/>Dominus papa … potenti domino.
<lb/>Ad domum paternam, cuius limen seductus excesseras, de regione dissimilitudinis
<lb/>redeunti, quamvis adhuc agenti forinsecus, hylares tibi
<lb/>occurrimus et leti procumbimus ad reconciliationis osculum supra collum,
<lb/>de tuo reditu in te ipsum eo mentis gaudio exultantes, quo pater
<lb/>de filio redivivo, quem putabat extinctum, vel invento, quem perditum
<lb/>fleverat, gratulatur. Non enim putes te, fili, anime tue parum contristasse
<lb/>parentes, nos videlicet et ecclesiam matrem tuam, quando, peccatorum
<lb/>seductionibus acquiescens, sortem tuam cum eo, qui post casum Luciferi
<lb/>ab ortu matutino stulte decidit, posuisti. Ipse nimirum versuti sectator
<pb n="209"/>
<lb/>heredis, natum redemptioni humane puerum ex pueris perdere
<lb/>gestientis, Christum et Christi corpus, ecclesiam videlicet orthodoxam,
<lb/>impie conatur extinguere et, tanquam insatiabilis inferni olla profunda,
<lb/>ipsum, ne nomen eius memoretur in terris, quasi vivum et integrum
<lb/>deglutire. Unde, quia post eum per iter devium in interitum ducebaris
<lb/>et moliebaris, qui contra sanguinem proprium illas molitur
<lb/>insidias, quibus sitit fundere alienum, dolendum potius erat de salutis
<lb/>tue periculo, te in malum currente cum malo, quam de fluctuantis
<lb/>ecclesie detrimento, illam te in prosecutionum fluctibus deserente. Certos
<lb/>namque nos reddit divina promissio et securos, que numquam
<lb/>poterit irritari, quod ecclesia Dei, quam flatus quo ducitur non sinet fieri
<lb/>captionem dentibus impiorum, contrito ad ultimum venatoris laqueo,
<lb/>sicut passer ille, qui etsi capi tamen teneri non potuit, in latitudinem
<lb/>exiliet libertatis, et qui eam querit opprimere cum fautoribus suis
<lb/>repentine calamitatis ruinis obruentibus involvetur etc.
<pb n="210"/>
<lb/>Tu vero, si partem tuam in Christo posueris et in Christo nobiscum, qui licet
<lb/>indigni vicem eius tenemus in terris; provehet domum tuam, sicut hactenus in tuis
<lb/>maioribus dinoscitur provexisse. Monemus igitur magnificenciam tuam et propensius
<lb/>adhortamur, quatenus in viam patrum tuorum, ad quam de lubrico erroris, quo
<lb/>in precipicium ruitur, a Domino revocaris, immobilem sistas gradum, et fundatus
<lb/>in petra Petri, que non novit ruere vel everti, nullis malorum pulsibus quaciaris,
<lb/>non acquiescens de cetero propinantibus in melle venenum, quitquid, postquam
<lb/>foris pacis vultum assumpserint, intus blandimento quodammodo toxicati, in
<lb/>novissimo erunt more ferientis cuspide scorpionis. Fige igitur, queso, pedem tuum
<lb/>in monte sancto, ecclesia videlicet Dei vivi nec tibi deinceps swaderi valeat a temptatore
<lb/>quocunque, ut bonum tibi videri debeat inde cum pereuntibus mittere te
<lb/>deorsum, unde tibi est cum reliquis Dei filiis ad celestis hereditatis consorcium
<lb/>ascendendum, a quo draco iste proiectus, qui ruine magne patuit, quos poterit sataget,
<lb/>ne solus pereat, trahere cauda sua. Sta igitur, ut diximus, fili! de reliquo in
<lb/>excelso et circumspice totam in circuitu regionem et vide, quod populos tibi domesticos,
<lb/>in quantum tue magnitudinis depressione hostilis propellator elidat, quantaque
<lb/>terrarum amenitas, quanta urbium pulchritudo, in quibus itaque singulari
<lb/>eminencia tu precellis,in quantam tuam tuorumque pressuram, nisi forsan tu ante
<lb/>tempus occurras, in desolacionem et solitudinem ab alieno sit, ad quem de hiis non
<lb/>pertinet, redditura. Sed fortassis est aliquis inter fideles consiliarios tuos, qui te etsi
<lb/>non fraudulenter alliciat, tamen admonet inprudenter, ut stragem certam adiacencium
<lb/>tibi dissimules populorum, utens blandis fictisque sermonibus ac promissionibus,
<lb/>scilicet quod, salva domo tua ac superstite, non valeat flagrans incendium
<lb/>proximis tibi parietibus applicari. Contra consultorem huiusmodi forte te zelum
<lb/>secundum scienciam non habente, audi patrem fili! tuam prudenciam ammonentem
<lb/>consulcius brevi verbo, et memorie recommenda pro sincera gracia monitoris,
<lb/>quia videlicet vindemiator racemum, quem anxius in vindemia preterit botris turgentibus
<lb/>inherendo, decerpit avidius in autumpno et domus in flagracionis medio
<lb/>constituta, etsi non consumitur incendio, tamen infirmatur exhaustis compaginum
<lb/>viribus ad ruinam. Recole igitur progenitorum tuorum fidem erga patriam et
<lb/>coniugalis federis dulcedinem erga gentem. Super patria tua, immo super te ipso et
<lb/>tuis posteris ingemiscens excita, queso, potenciam tuam, et in eorum auxilium de
<lb/>cubili tuo progredere sicut leo. Cum quibus nomen tuum, in seculorum generacionibus
<lb/>gloriosum, ut firmamentum gentis, stabilimentum populi et tutela patrie,
<lb/>absentibus et futuris ad laudem perpetuam predicetur et semini tuo post te compatriote
<lb/>tui coniugantur amore et federe sempiterno. Romana vero ecclesia, que
<lb/>uteri sui oblivisci non valens devotos filios non osculatur in dolo, sed sincera complectitur
<lb/>karitate, nec illos odisse potest, et offendentes, in tantum est prona ad
<lb/>veniam, qui simpliciter corriguntur, ut correctis habundanciorem graciam restituat,
<lb/>quam subtraxit. Te igitur agentem fideliter erga Deum et filialiter erga
<lb/>matrem super eos suum ponet velud insigne signaculum et domui tue de rore celi
<lb/>et de pingwedine terre incrementa benedictionis perpetue largietur.
<pb n="225"/>
<lb/>Dominus papa … archiepiscopo Cantuariensi et universis episcopis
<lb/>per Cantuariensem provinciam constitutis.
<pb n="226"/>
<lb/>Habet mundi casus, fluctuans quasi mare, ut dissentiones emergant,
<lb/>insurgant lites, discordie suscitentur. Ad hoc enim astuta primevi calliditas
<lb/>et callida desudat astutia seductoris; ad hoc eius scelesta laborat impietas;
<lb/>ad hoc ipse suas innumeras iniquitates exercet. Vigilat, inquam, ut
<lb/>noceat, insidias parat ut ledat, in circuitu ambulat ut offendat. Ideoque
<lb/>hinc strident scelera, inde facinora committuntur, hinc nephanda repullulant,
<lb/>inde flagitiosa patrantur. Ex hoc itaque contigisse dinoscitur, quod
<lb/>Al. de … in manus carissimi in Christo fili nostri E. Anglie regis illustris,
<lb/>quas dudum summopere vitaverat, incidit, et quem fugerat
<lb/>laqueum captionis incurrit. Commendamus autem laude multiplici pie
<lb/>nostre sollicitudinis studium, quod, audita eiusdem cappellani captione,
<lb/>ad eius liberationem, viis et modis aptis et ydoneis diligentius exquisitis,
<lb/>prefati regis adire presentiam curavistis, precibus insistentes humiliter
<lb/>apud eum, ut iram mansuetudine temperans, pietate rigorem, et clericalis
<lb/>ordinis dignitatem ac libertatem ecclesiasticam sedula meditatione recogitans,
<lb/>de carcere clementer educeret carceratum et pristine restitueret libertati
<lb/>detentum. Cumque ipsius regis, habito super hoc prius suorum procerum
<lb/>sibi tunc assistentium consilio, assertiva responsio inter cetera reserasset,
<lb/>quod cum tam cappellanus ipse, quam sui, prout exactorum temporum
<lb/>gesta clamant, eiusdem regis inimici capitales existant, et propterea
<lb/>tam sibi quam regno et ecclesie Anglicane turbationem grandem, seditiones
<lb/>graves illius liberatio, si eam absolute fieri contingeret, minaretur,
<lb/>idem rex si dictis regno et ecclesiis cupiens consulte imposterum precavere,
<lb/>sic demum, annuendo vestris precibus, eundem nobis redderet cappellanum,
<lb/>si sibi prius a nobis sufficiens et ydonea cautio prestaretur, quod
<lb/>nullam ei vel eisdem regno seu ecclesie turbationem ingereret, nullum
<lb/>generaret dispendium cappellani liberatio memorati. Vos, diligentius
<lb/>attendentes responsionem regiam, multo consideratis negotii circumstantiis
<lb/>universis, colore nitentem, intimare nobis que contigerant decrevistis.
<lb/>Porro non absque turbatione mentis premissa didicimus, cum predictorum
<lb/>regis et regni turbatio, si ex hoc, quod absit, emergeret, non mediocriter
<lb/>nostrum animum perturbaret, nec posset nobis non esse molestia, cappellani
<pb n="227"/>
<lb/>detentio prelibati. Demum siquidem super hiis, cum fratribus nostris
<lb/>tractatu habito diligenti, in hoc deliberatio nostra resedit, ut idem rex
<lb/>vestris adhuc pulsetur precibus, excitetur monitis, sermonibus inducatur
<lb/>ad liberationem cappellani eiusdem in vestris manibus faciendam. Rogamus
<lb/>igitur universitatem vestram et hortamur in Domino, per apostolica
<lb/>vobis scripta mandantes, quatenus pie intentionis propositum, quod circa
<lb/>huius negotium concepistis, mente stabili prosequentes, regem ipsum
<lb/>adire curetis, eum ex parte nostra et per vos ipsos ad liberationem cappelani
<lb/>prefati, vobis ut premissum est, faciendam, iuxta datam celitus nobis
<lb/>gratiam inducendo, ut, advertens benignius quantis privilegiis sit clericalis
<lb/>ordo vallatus, quantis sit immunitatibus ecclesiastica premunita libertas
<lb/>considerans etiam diligenter, quod ad eam protegendam adversus quoslibet
<lb/>christiane fidei perversores, tam parvos, quam magnos eam violare
<lb/>conantes, susceptum a nobis apostolatus officium precipue nos astringit,
<lb/>pensans quoque quod gloriosum vindicte genus venia existere dinoscatur,
<lb/>sui carceris seras clementer aperiens, cappellanum eundem nobis restituat,
<lb/>tamdiu per vos sub fida et tuta custodia retinendum, donec de ipso cappellano
<lb/>et statu eius Romana ecclesia quid deceat quidve expediat duxerit
<lb/>ordinandum. Ad promotionem igitur huius negotii sedula vos cura sollicitet,
<lb/>ut vobis promissum premium ex alto proveniat vestraque solertia
<lb/>uberibus in Domino laudibus se offerat attollendam.
<lb/>[&lt;br&gt;]
<lb/>Sanctissimo in Christo patri summo pontifici etc. sui humiles et devoti
<pb n="228"/>
<lb/>filii, populus Verulanus, se ipsos cum omni reverentia et honore et devota
<lb/>pedum oscula beatorum.
<lb/>Nuper nobiles et discretos viros … et … concives nostros et nuntios speciales
<lb/>ad sanctitatis vestre presentiam destinasse recolimus et beatitudini
<lb/>vestre humiliter supplicasse per eos, ut venerabilem virum magistrum
<lb/>Lotherium, scriptorem vestrum, quem, suis exigentibus meritis, canonici
<lb/>ecclesie Verulane in ipsius Ecclesie episcopum et pastorem concorditer
<lb/>postularunt, nobis in spiritualem patrem et animarum nostrarum episcopum
<lb/>sanctitatis vestre providentia concedere dignaretur. At quia, sanctissime
<lb/>pater et domine, desideria nostra super hoc anxia posita conspicimus in
<lb/>suspenso, ad provisionis vestre gratiam iterata intercessionis instantia duximus
<lb/>recurrendum, benignitati vestre totis precordiorum affectibus humiliter
<lb/>supplicantes, quatenus eundem postulatum virum, utique in spiritualibus
<lb/>et temporalibus circumspectum, gratum Domino et hominibus, exigentia
<lb/>suorum meritorum acceptum, eum pontificalis dignitas insignibus
<lb/>dignanter et misericorditer votis nostris auctoritatis vestre plenitudo concedat.
<lb/>Firmiter enim speramus et credimus, pater sancte, quod per postulati
<lb/>eiusdem providum regimen et discretum, tam in spiritualibus quam in temporalibus,
<lb/>regetur salubriter Verulana ecclesia, mater nostra; reformabitur
<lb/>cleri status et reformatus, Domino auspice, continua suscipiet incrementa
<lb/>virtutum. Nos autem, populus eius et oves pascue eius, id nobis vestra gratia
<lb/>indulgente, ab intestini belli, quibus quasi cotidie agitamur hominis inimici
<lb/>nequitia faciente, dissidiis per eum eripi, tamquam per pacis angelum,
<lb/>et communem preconium et singulorum nostrum indubie prestolamur
<lb/>et pacis quam querimus inventione gaudere ac invente perfrui feliciter ubertate.
<lb/>Huius siquidem tanti emolumenti boni per ullum alium nobis posset
<lb/>futurum Verulane sedis antistitem provenire, moveat igitur, quesumus,
<lb/>benignissime pater et domine, moveat pietas mentem vestram et, per gratiose
<lb/>quam petimus exauditionis eventum, nobis, in tot periculis constitutis,
<lb/>quorum sedatio ab expeditione celeri memorati postulati dependet,
<lb/>paterne si placet in hac parte provisionis remedio subvenite.
<pb n="229"/>
<lb/>Domino pape sui humiles et devoti filii, universitates castrorum terre
<lb/>monasterii Casinensis cum omni reverentia et honore se ipsos, et devota
<lb/>pedum oscula beatorum.
<lb/>Quante ruine quantisque periculis, absque rectore, fluitans populus sit
<lb/>subiectus et exemplis tam proximis quam remotis instruimur et ipsa
<lb/>rerum experientia iam palpata non mediocriter informamur. Et utinam
<lb/>nobis cum tempore – cuius post inclite recordationis domini K. quondam
<lb/>regis nostri lugendum occasum, necnon post egregii et magnifici viri
<lb/>domini K. principis Salernitani nostri, divina favente clementia regis et
<lb/>aurige futuri, flebilem captionem, minaces iras et impetus procellosos, non
<lb/>absque tempestuosa iactura spiritualium et temporalium experimur – circumvolans
<lb/>querensque quos devoret vexatio non inesset. Et immo, quia
<lb/>ubi non est gubernator populus corruit, ne – quod absit – periculorum,
<lb/>que propter diutinam vacationem monasteri Casinensis, cuius nos recognoscimus
<lb/>filios et vassallos, gravi nobis multipliciter factis acephalis
<lb/>augentur cumulo, irrimediabiliter invalescat incursus, ad beatitudinis
<lb/>vestre providentiam, cuius est et relevare pressuras et precavere periculis
<lb/>subiectorum, supplicibus precibus et devotis duximus intercessionibus
<lb/>recurrendum, flexis genibus inclinatisque cervicibus supplicantes, quatenus
<lb/>de vestre celsitudinis speculo misericorditer ad nostre desolationis
<pb n="230"/>
<lb/>relevanda discrimina vestre pietatis intuitum convertentes, electum
<lb/>nostrum, virum vite probate, virum morum insignium et conversationis
<lb/>honeste, virum etiam in temporalibus et spiritualibus circumspectum, qui
<lb/>longam iam circa electionis sue prosecutionem in sanctitatis vestre curia
<lb/>moram traxit, pie si placet expedire, ac ipsum, cum acceleratione propitia,
<lb/>in pastorem et rectorem animarum nostrarum dignemini de solita benignitatis
<lb/>vestre clementia, miseranter concedere votis nostris, ut nos, qui
<lb/>predictorum regis et principis profundis profecto gemitibus inextimabilia
<lb/>dampna deflemus, saltem in eiusdem electi, quem propter merita sue probitatis
<lb/>et votis desideramus ardentibus et anelanter appetimus, expeditione
<lb/>tam votiva quam celeri respiremus, sitque nobis in ipso, per vestre propitiationis
<lb/>gratiam, inter incursus varios, refugii portus; sit inter fluctus
<lb/>tumidos anchora firmitatis; sit inter merores varios medicina solaminis; sit
<lb/>tutamen in iurgiis, et in discensionibus, quas affert secum iniquitas temporis,
<lb/>sit asylum. Relevet nos in ipso, quesumus, pater sancte, relevet, si
<lb/>placet, potestatis vestre pontificalis auctoritas, ut quos in duobus reliquis
<lb/>fortune durioris asperitas aggravavit habundantia super hoc vestre sublevet
<lb/>pietatis. Sanet in hoc uno, cum possit, opifica manus vestra corda
<lb/>gementium, quos ictus triplicis dire nimis sauciavit eventus. Moveat insuper,
<lb/>obsecramus, clementissime domine, circa nos in tantis periculis constitutos,
<lb/>moveat pietas mentem vestram, et sic multiplicata desolationis
<lb/>nostre suspiria consoletur, ne nos in huius mundi pelago sine remige fluctuantes
<lb/>procella tempestatis arripiat aut fluctus absorbeat, seu in eternam
<lb/>predam – quod avertat – pirata crudelis adducat, ne nos etiam peculiarem
<lb/>populum et oves pascue eius confexoris almi incliti patris nostri beatissimi
<lb/>Benedicti, sine ducatu pastoris diutius oberrantes humani generis insidiator
<lb/>invadat, aut effracto eius – quod absit – ovili, nos gregem suum
<lb/>dispergat, aut laniet lupus rapax. Ut autem super predictis nostri desiderii
<lb/>plenius intensitas patefiat … concives, nuntios, syndicos et ambassatores
<lb/>nostros, ad sanctitatis vestre personam, deliberato consilio, providimus
<lb/>transmittendos, humiliter supplicantes, ut eisdem super premissis
<lb/>petitionibus et desolationibus exponendis, dignemini, si placet, aures
<pb n="231"/>
<lb/>vestre pietatis et misericordie clementius aperire. Valeat et vigeat vestra
<lb/>sancta paternitas per tempora feliciter longiora, et prosperis semper successibus
<lb/>extollatur.
<lb/>[&lt;br&gt;]
<lb/>Domino pape conventus Casinensis super eodem.
<lb/>Quam Christus in Petri petrea soliditate fundavit, apostolice sedis
<lb/>ampla benignitas, velut pia mater invitat eminus filios ad levamen et
<lb/>cominus evocat ad ubera miserationis oppressos, ut nec vicinis desit sublevatrix
<lb/>manus a casibus, nec absit procul agentibus salutaris remedii antidotum
<lb/>a ruinis. Hoc foris clamitat, in plateis dat patulo vocem suam, ut
<lb/>currant omnes sitientes ad aquas et properent ad refocilationis haustum et
<lb/>redemptionis lavacrum, qui ab estu fatigationis cuiuslibet opprimuntur.
<lb/>Huius profecto sedis sancte miserationis effluxus viam nobis aperit, et
<lb/>apertam ostendit, ut ad sedentem in throno eius, constitutum specularem
<lb/>filiis et tam sapientibus quam insipientibus debitorem, nos, grex caule
<lb/>confexoris almi beatissimi Benedicti, recurramus in nostris afflictionibus
<lb/>et necessitatibus confidenter. Proinde, clementissime pater et domine, pietati
<lb/>vestre, sub firma proventure nobis fiducia relevationis, exponimus,
<lb/>quam, ex diutina vacatione monasterii Casinensis, ubi virtutum Domino
<lb/>monachale pensum servitutis exolvimus, iacturam gravem, tam in spiritualibus
<lb/>quam in temporalibus, experimur; et vacatione crescente cum
<lb/>tempore crescunt iacture ac dispendia graviora, ita quod velut grex absque
<lb/>pastore lupinis patemus incursibus, et utpote navis, pleno velo, remigis
<lb/>officio destituta, naufragium pertimescimus et iacturam. In hiis itaque tribulationum
<pb n="232"/>
<lb/>et oppressionum, que nobis geminata cum temporis malitia
<lb/>pertinaciter invalescunt, aggressibus, ad superaffluentiam misericordiarum
<lb/>vestrarum, quas vestra non contineat, quas sinus vester, unanimi voto
<lb/>et votiva unanimitate, cum capitum et cordium humillima flexione,
<lb/>duximus recurrendum, subiectibiliter vestre misericordie supplicantes,
<lb/>quatenus non avertentes, si placet, faciei vestre serenitatem a supplicationibus
<lb/>nostris, sed ad desolationem nostram misericorditer compassionem
<lb/>habentes, … decanum et electum nostrum, virum utique timentem
<lb/>Deum, moribus et doctrinis instructum, in temporalibus et spiritualibus
<lb/>circumspectum, scientem et valentem monasterii Casinensis iura tueri, et
<lb/>gratum Deo ac nobis, et ipsius monasterii, propter sue probitatis merita,
<lb/>vassallum acceptum, inclite recordationis domino K., quondam rege
<lb/>nostro, cuius potissime nobis deflendus occasus desolationem nostram
<lb/>exaggerat, et heredibus suis, quibus det Deus subditas sibi facere barbaras
<lb/>nationes fidelitatem semper servantem, dignemini, tam pie quam misericorditer,
<lb/>ad desolationis nostre relevationem optatam, de benignitate sedis
<lb/>eiusdem, cum acceleratione propitia, expedire, si placet, et ad nos mittere
<lb/>expeditum, ut navem nostram ducat et dirigat, et in portu nos collocet
<lb/>tranquillitatis et pacis.
<lb/>[&lt;br&gt;]
<lb/>… religiosis … abbas super licentia data … monacho suo leproso.
<pb n="233"/>
<lb/>De communi comperimus provisione censitum, ut hii quos inficit lepre
<lb/>contagium a sanorum consortio segregentur et habitationibus seponantur.
<lb/>Habet siquidem lues hec speciale proscriptionis obprobrium, eo quod contagiosus
<lb/>est morbus et eius aspectus omnibus est orrori et cuius fetor
<lb/>nedum corpora propinqua, sed, quo vegetantur, aerem pestilenter inquinat.
<lb/>Non membri cuiuslibet officialis abscisio, non virtutum debilitatio
<lb/>vel defectus tale miseris indicit exilium, quale morbus hic pestilens corporis
<lb/>humani compaginis destructivus, quia quod Dominus iungit hic
<lb/>separat et quos ut presint et resideant sibi iungit Ecclesia, morbus hic orridus
<lb/>eminus alienat. Cum igitur … monasteri nostri monachus lepre vitio
<lb/>miserabiliter feriatur, de fratrum nostrorum consilio, a nostro consortio
<lb/>segregantes, transeundi ad hospitale Sancti Lazari sibi liberam concessimus
<lb/>facultatem, inibi secundum instituta fratrum hospitalis eiusdem infelicis
<lb/>sue vite residuum consumpturus. In cuius rei testimonium etc.
<lb/>[&lt;br&gt;]
<lb/>Et iusti et honesti conditione venisset ut, pro impense devotionis obsequio,
<lb/>vel ablatam mihi restituissetis ecclesiam, vel curassetis recompensationem
<lb/>similem exhibere, ad quod apostolice sedis intuitus et petentis
<lb/>devotio vos inducat, qui dudum de liberalitate vestra, que se gratis transfundit
<lb/>in alios, speraveram potiora.
<pb n="234"/>
<lb/>Cum infra Remensem ecclesiam quidam deprehenderetur in furto,
<lb/>thesaurarius Remensis, prout scriptum continebat eiusdem, ut a similibus
<lb/>arceret consimiles, in deprehensionis memoria iussit eum aliquo signo
<lb/>notari. Sane considerans quod non erat hoc, clerici visus est revocare mandatum;
<lb/>sed ministrorum celeritas revocationis anticipavit effectum: auricula
<lb/>partis abscisione signata.
<pb n="235"/>
<lb/>Cedula quibusdam litteris interclusa.
<lb/>Post confectionem presentium, veridicus venit rumor ad curiam, quod
<lb/>Aragonum rex, immo regulus respective, victoriosissimi et invictissimi
<lb/>regis nostri Sycilie, qui potenter semper gessit prelia martis, presumptuosis
<lb/>ausibus, hostiliter terram invasit.
<lb/>[&lt;br&gt;]
<lb/>Cancellario illustris regis Anglie … amicus.
<pb n="236"/>
<lb/>Ut rumores, quos habemus in partibus istis, ad vestram noticiam deducamus,
<lb/>cum ad nova recentia, que frequenter emergunt, avidus sit humanus
<lb/>auditus et patulus, presentium vobis tenor enucleet, quod, sicut veridicus
<lb/>nuper venit rumor ad curiam, … rex Aragonum illustris, ea – sicut
<lb/>fertur – intentione subvectus, ut regnum Sycilie, si possibilitas intentioni
<lb/>responderit, … filio suo primogenito, quod in illo, ratione hereditatis
<lb/>avite, ius habere proponit, acquirat terram Sycilie, volentibus et requirentibus
<lb/>eius incolis, illustris regis Sycilie rebellibus, cum non nimis magna
<lb/>potentia est ingressus. Quod siquidem rex Sycilie, cum innumerabili exercitu
<lb/>tam equitum quam peditum, civitatem Messanensem ream, obsessam
<lb/>et magnis potentie sue brachiis, ex omnibus quasi partibus, angustat,
<lb/>dominus autem noster summus pontifex, apud Montemflasconem adhuc,
<lb/>non absque plurimorum displicentia, moram trahens, plena fruitur, per
<lb/>Dei gratiam, corporis sospitate. Nos quoque, licet diebus preteritis egritudine
<lb/>gravi satis afflicti fuerimus, virtute tamen operante divina, pristine
<lb/>sanitati redditi, iocunda nunc corporis incolumitate vigemus, quod … de
<lb/>vobis, sicut de amico nostro precipuo, audire iugiter affectamus. Rogamus
<lb/>igitur amicitiam vestram attente, quatenus de vestro, domini nostri regis,
<lb/>domine regine, liberorum suorum et totius regni statu, cum declaratione
<lb/>processus regalis expeditionis contra rebelles et proditores Wallenses,
<lb/>nostra vestris litteris desideria recreetis. Confidenter nos, in vestris et
<lb/>vestrorum requirentes agendis, que in gradu curie qualitas et status presentis
<lb/>temporis patiuntur, parati semper erimus, per exibitionem amicabilis
<lb/>sollicitudinis, promovere.
<pb n="237"/>
<lb/>Forma privilegii iudicatus et tabellionatus.
<lb/>Quoniam, si ius sibi quilibet in sua propria causa dictaret, non sopirentur
<lb/>discordantium lites, sed potius augerentur et eorum fieret odium
<lb/>immortale, provida fuit deliberatione provisum, ut certe persone, que
<lb/>forent in iure perite, ad iudicatus assumerentur officium, et aliorum lites
<lb/>iuxta iuris ordinem terminarent. Rursus, ne contractuum memoria deperiret,
<lb/>inventum est tabellionatus officium, quo contractus legitimi ad
<lb/>cautelam presentium et memoriam futurorum manu publica notarentur.
<lb/>Hinc est quod predicta officia, ad que, per dilectos filios … et … examinatores
<lb/>super hoc deputatos a nobis, fuisti repertus ydoneus, cum potestate
<lb/>dandi tutores et curatores, decretum interponendi, alimenta decernendi,
<lb/>testes recipiendi et publicandi acta, prothocolla et instrumenta
<lb/>exemplandi, necnon auctoritatem prestandi emancipare, manumittere et
<lb/>adobtare volentibus, tibi duximus concedenda, ut illa prudenter et fideliter
<lb/>exequaris, et ad te, cum necessitatis fuerit in hiis, que ad officia ipsa
<lb/>pertinent, recurratur. Nulli ergo etc.
<pb n="238"/>
<lb/>Item forma privilegii tabellionatus.
<lb/>Ne contractuum memoria deperiret, inventum est tabellionatus officium,
<lb/>quo contractus legitimi ad cautelam presentium et memoriam futurorum,
<lb/>manu publica notarentur. Hinc est quod predictum officium, ad
<lb/>quod fuisti per dilectum filium … super hoc examinatorem deputatum a
<lb/>nobis repertus ydoneus, cum potestate dandi tutores et curatores, interponendi
<lb/>decretum, decernendi alimenta, testes recipiendi et publicandi acta
<lb/>et prothocolla, necnon auctoritatem prestandi emancipare, manumittere et
<lb/>adoptare volentibus, tibi duximus concedendum, ut illud prudenter et
<lb/>fideliter exequaris, et ad te, cum necesse fuerit in hiis, que ad officium
<lb/>ipsum pertinent, recurratur. Nulli ergo etc.
<lb/>[&lt;br&gt;]
<lb/>… cardinalis … cappellano nostro.
<lb/>Vite decor, religionis honestas, conversationis et fame laudabilis odor, de
<lb/>quibus nobis tam experientia preterita quam fidedignorum testimonio
<lb/>merito commendaris, efficaciter nos inducunt, ut te et tuum monasterium
<lb/>favore benivolo iugiter prosequamur. Volentes itaque tibi gratiam facere
<pb n="239"/>
<lb/>spiritualem ex nunc te in cappellanum et familiarem nostrum gratiose
<lb/>recipimus et cappellanorum ac familiarium consortio favorabiliter aggregamus,
<lb/>ut eorum decetero comitiva suffultus pro tuis ac monasterii tui
<lb/>negotiis ad nos recurrere semper valeas confidenter. In cuius rei testimonium
<lb/>presentes litteras nostro sigillo munitas tibi duximus concedendas.
<lb/>Datum … etc.
<lb/>[&lt;br&gt;]
<lb/>Meritis tue probitatis inducimur ut personam tuam dignis gratiarum
<lb/>favoribus prosequamor. Hanc igitur considerationem habentes et volentes
<lb/>tibi gratiam facere specialem canonicatum etc.
<pb n="240"/>
<lb/>Traditum mihi desuper a scientiarum Domino talentum scientie, dum
<lb/>a me districte cum fenore multiplicato non dubito requirendum, non
<lb/>immerito timeo, ne in Eius conspectu tremendo, qui tradidit, velut servus
<lb/>inutilis, exteriores, quod absit, mittendus in tenebras, insipienter humi
<lb/>talento recondito, de marcentis inertie torpore coarguar et de mutitatis
<lb/>vitio, turpiter indicto lingue silentio, contumeliose convincar. Et ideo
<lb/>labiorum, quasi balbutiens, soluto nunc pessulo, et in Eo tantummodo
<lb/>spei mee humilia fundamenta constituens, qui mutorum linguas aperuit et
<lb/>in mensas rudibilis ruditates per sensatos humani eloquii modulos miraculose
<lb/>distinxit […].
<pb n="241"/>
<lb/>… amicus … amico.
<lb/>Presentis estatis tempora, que, labore postposito hyemali, mihi ad
<lb/>requiem sunt concessa, in dictandi negotio proposui consumare. Cuius te
<lb/>volens participio sociari, ad id diligentius presens littera te invitat.
<lb/>[&lt;br&gt;]
<lb/>... amicus … amico.
<lb/>Ut de alto fonte dictaminis possim aliquid ad utilitatem studentium
<lb/>exhaurire, assumpsi dictandi pondera, et presentis estatis spatium prefixi
<lb/>terminum ad dictandum. Ad cuius efficaciam, cum te propensius diligam,
<lb/>duxi confidentius invitandum.
<lb/>[&lt;br&gt;]
<lb/>... amicus … amico.
<pb n="242"/>
<lb/>Requisitus nuper a pluribus ut qualemqualem gustum propinem dictaminis
<lb/>quo licet non refici possit, tamen exuriens anhelitum mitigari,
<lb/>eorum nolens precibus contraire, proposui hoc tempore labori quod est otii
<lb/>comodare, ac in dictaminis studio me audire volentibus exponere servitorem.
<lb/>Ad cuius proximas nuptias, cum te sperem non redire inglorium,
<lb/>inviteris.
<lb/>[&lt;br&gt;]
<lb/>... amicus … amico.
<lb/>Ars artium mater omnium, placatio dominorum, furoris cuiuslibet
<lb/>extintiva, excelsa videlicet dictandi peritia, in quantum ministrat ingenii
<lb/>parvitas, per me petit, hoc tempore, me audire volentibus reserari. Ad
<lb/>cuius melliflua pocula, quam cito venire poteris, te sentias invitatum.
<lb/>[&lt;br&gt;]
<lb/>De probitatis vestre fama, que litteralis scientie honore prefulget, dumtaxat
<lb/>ex auditu confisus, discretioni vestre pro … filio dilecto mihi affectuosas
<pb n="243"/>
<lb/>porrigo preces, quatenus, si placet, ipsum dura castigatione prematis
<lb/>ad tam efficacem in litterali studio curam et sollicitudinem exhibendam,
<lb/>ut, Eius gratia mediante, que bonis adicit meliora, filius subveniat
<lb/>voto patris. Vobis enim integre, qualibet dubitatione sublata, quicquid
<lb/>merces vestra poposcerit, erogabo.
<lb/>[&lt;br&gt;]
<lb/>… amico amicus.
<lb/>Paucis utor, dum in paucis comprehendere multa vos autumo et pauca
<lb/>vobis sufficere sapienti, prompta prece devotionis exposcens, quatenus …
<lb/>latorem presentium habere velitis sub vestre doctrine ferula commendatum,
<lb/>ut effectu precaminum me vobis per ea obligetis ad grates.
<lb/>[&lt;br&gt;]
<lb/>Capitulo Aquinati episcopus Litterensis.
<lb/>Lugubris casus discrimine, qui nuper in patris obitu filiorum pectora
<lb/>perculit, tamquam cautela salubris antidoti compassiva vobis epistola mittitur,
<pb n="244"/>
<lb/>quam si, fratres carissimi, per lectionis amice dulcedinem, in libra
<lb/>recte cogitationis appenditis et fidem mittentis et meritum ad iusti fabricam
<lb/>reducentes examinis eius dilectionis exeperimenta pensatis, in Aquinatum
<lb/>pontifice mortuo vivum Litterensem dolere videbitis, et, ut pars
<lb/>ab universo non discrepet, quam, corporis vestri membrum, ad pontificale
<lb/>promovit, licet immeritum, pietas superna fastigium vobis ardenter
<lb/>copari cognoscetis. Dolemus siquidem vos amicos et fratres in Christo,
<lb/>mortis iudicio dictante sententiam, capite diminutos, dolemus tam constantem
<lb/>et utilem successorem inconstanter amisisse constantium, sed
<lb/>multo crudelius Aquinatem ploramus ecclesiam tanti viri regimine viduatam,
<lb/>qui corpus pro sponsa ponens et animam, velut Martha sollicitus,
<lb/>dum prefuit profuit et prefectus ad regimen gregem sibi creditum fideliter
<lb/>gubernando refecit. Ipse siquidem, pro sponse rebus augendis et dotibus
<lb/>studiosus et pervigil negotia tribuens diurna laboribus et nocturne
<lb/>quietis otia vigilando consumens donec dies ultima, que ipsum primo
<lb/>quiescere docuit, labori finem imposuit, non quievit, vos igitur fratres in
<lb/>Domino, quos tam comodo, tam oculato capite nature decapitavit humanitas,
<lb/>de calamo tenui nudum sumentes in scribentis oblatione consilium,
<lb/>in pastore perdito quid sit pastor adiscite, ambitiose voluntatis audaciam
<lb/>modestie freno compescite, ne vos pervertat motus vel impetus, sed infra
<lb/>claustra pectoris deliberate subtiliter, quid cure sit cuiuslibet, quid expediat
<lb/>ecclesie viduate ipsius amplexibus, que viduitatis exui clamide clamitat
<lb/>de novi sponsi concordia vestra provisio comunicata provideat, qui vite
<lb/>sollertis exemplo predecessoris acta redoleat, qui qualitate temporis diligenter
<lb/>attenta cautus et providus ad omnem ventum fiducie mantello se
<lb/>muniat, qui in dominante sit subditus, in pastore sit agnus, in patre sit
<lb/>filius, in remissore sit asper, in asperitate flexibilis, in flexibilitate sit rigidus,
<lb/>in rigiditate sit patiens, in patientia sit humanus.
<pb n="245"/>
<lb/>… amicus … amico.
<lb/>Dilectionis vestre litteras qua decuit affectione recepimus, sed ipsarum
<lb/>tenorem hylariter audire nequivimus, dum … filii vestri, quem sincero
<lb/>cordis affectu dileximus, obitum nuntiarent. Dolemus etenim de
<lb/>nubilo casu eius, dum patrem in filio et filium in patre constanter amavimus.
<lb/>Dolemus etiam quod illum vobis mors amara subripuit, quem
<lb/>carnis idemptitas nativa donavit. Ex quo vobis tamquam de proprio
<lb/>dolore compatimur et vobiscum adinvicem condolemus. Unum verumtamen
<lb/>nobis in dolore modestiam doloris adhibuit, quod vos, more prudentis
<lb/>viri, de acerbitate casus eiusdem grandem, sicut ex litteris vestris
<lb/>accepimus, consolationis materiam assumpsistis. Et cum neminem adversa
<lb/>fortuna comminuat, nisi quem secunda decepit, nec gubernatoris officium
<lb/>maris tranquillitas aut obsequens ventus ostendat, consanguinitatem
<lb/>vestram inducimus et hortamur attente, quatenus, sicut bene cepistis,
<lb/>sic in antea consolationis robur et animum de bono in melius
<pb n="246"/>
<lb/>assumentes, omnem lugendi materiam deponatis, diligentius advertentes,
<lb/>quod quem diligit Dominus corrigit et castigat, et illis locum inconstantie
<lb/>tribuit, quorum mentes longa felicitas enervavit.
<lb/>[&lt;br&gt;]
<lb/>[…] excepit, a qua divine potestatis auctoritas, humane salutis auctorem,
<lb/>hominis filium Deum et hominem non exemit? An quia flebile miserabilis
<lb/>vite huius cito evasit exilium et in desertum patrie melioris iuxta
<lb/>spei nostre confidentiam evolavit? An quia priusquam provectiorum etatum
<lb/>experiretur erumpnas, et antequam malitia in eo perverteret intellectum,
<lb/>aut animam ipsius figmenta deciperent vanitatum raptus est de iniquitatum
<lb/>medio et, miserante Deo, in viventium fasciculo collocatus? An
<lb/>quia pueritie sue leta et innocenti ut creditur sorte perfunctus priusquam
<lb/>illum mortalis vite protractio robustioris adolescentie inficeret luxibus,
<lb/>aut ambitum iuventutis afficeret defectibus torpide senectutis, meruit
<lb/>quasi adhuc primevum et tenerum germen de cerebro Regie sublimitatis
<lb/>abscidi, incorruptibiliter radicandus in desiderabili suspirii nostri centro
<lb/>et eorum qui agnum Dei mirandis gressibus prosequuntur felicissimis
<lb/>cetibus inserendus? Hanc enim ex eo procul dubio spem de ipso complectimur,
<lb/>quod preoccupavit, ut gaudenter accepimus, in confessione humili
<lb/>et sacramentorum fidei perceptione devota, faciem iudicantis, quibus in
<lb/>morte, mortis stimulo superato, in celestium potentiarum atria post caput
<lb/>fidelium Christum, per fidei meritum, nondum cognitis mundi negotiationibus,
<pb n="247"/>
<lb/>introivit. Cum igitur supervacuum videri debeat et indignum
<lb/>gemitibus prosequi, quem ad gaudia transisse credimus angelorum, qui
<lb/>diruptis captivitatis corporee vinculis in libertate spirituum exilivit, quesumus,
<lb/>karissima filia, et in debito caritatis exigimus ac mandamus, ut,
<lb/>meroris nube depulsa, siqua forsan adhuc exinde vultum regie serenitatis
<lb/>obnubilat, proveniens ex promissis et in evum mansura letitie claritas te
<lb/>circundet. Ita hoc proveniat in consolationis quoque nostre profectum, ut
<lb/>qui fletum tuum venerit in lacrimando diluere, potius inveniat, unde consolationis
<lb/>debeat referre solatium, quam auferre. Sic nempe te decet, cui
<lb/>debet regale robur firmitatis inesse, pro eo quod tuis sensibus virilem concedit
<lb/>constantiam sublimitas dignitatis, ne, adversitatum congressibus
<lb/>impedita, cum reliquis mulieribus mollitie feminea sublabaris. Sic quoque
<lb/>decet amicos, qui sublatos e medio fideliter dilexerunt, hac ab illis diversitate
<lb/>distincti, qui amicos miserius deflent interdum, quos negligentius
<lb/>habuerunt et amare quemquam nisi perditum nescientes, tunc demum
<lb/>exhibent sera sue affectionis indicia, ut dubium an viventem amaverint
<lb/>non relinquant. Porro etsi superstiti ut modicum super mortuum suum
<lb/>ploret venerande imperet auctoritas vetustatis, venit tamen sub iubentis
<lb/>imperio, non tam forsitan plorandi actio, quam modicitas actionis, ut per
<lb/>hoc, quem ad flendum emollit imbecillitas anime redolentis a multo lacrimarum
<lb/>profluvio, compescatur. Veteribus sane patribus, ut longis indulgerent
<lb/>deplorationibus proximorum, non solum suggerebat humanitas,
<lb/>sed et, quotquot universe carnis debitum exolvebant, regnantis in omnes a
<lb/>primo parente mortis imperio, nedum secundo Adam triumphante devicte,
<lb/>ad inferos descendere cogebantur. Nunc vero quando cum Christo in
<lb/>Deo fideliter morientium vita reponitur in excelsis, sine spei catholice
<lb/>iniuria, iam non possumus plantum producere super illos. Igitur, carissima
<lb/>in Christo filia, quotiens memorie stimulo cor tuum aut serenissimi
<lb/>viri tui pupugerit cari nati acerbus excessus, quicquid hinc meroris infunditur
<lb/>blanda huiusmodi cogitatio et dulcis abstergat, quia in Christo
<lb/>vivens multo magis quam prius carissimis parentibus in resurrectionibus
<lb/>iustorum, Deo dante, feliciter apparebit, et congratulabitur se viam vite
<lb/>illis erudientibus tenuisse. Propterea, quesumus, ut tu et idem vir tuus,
<lb/>tam nostris, quam mutuis etiam consolationibus, animos assidue sublevetis,
<lb/>ne spiritibus vestris nimium insidente merore opprimi vos contingat,
<lb/>sed potius dum carissimus filius, amare recolitur defuisse, suaviter in mentem
<pb n="248"/>
<lb/>utriusque recurrat, quam tuto exitu mortalis vite spatia consumavit,
<lb/>in lucem repositus, apud Deum, ubi eum non amissum habent superstites,
<lb/>sed premissum. Quamobrem, si quid ei fortassis de contagio terrene habitationis
<lb/>aut carnalis infectionis inhesit, quod oporteat Ecclesie sancte suffragiis,
<lb/>vel carorum auxiliis expiari, vigilet circa illud paterne ac materne
<lb/>diligentia pietatis. Nostre quoque caritatis sinceritas ipsius apud Deum, in
<lb/>ipsa presenti immolatione hostie salutaris, cum qua pro salute fidelium
<lb/>ante thronum Dei, pia iugiter vota prosternimus, prout humana fragilitas
<lb/>permiserit memor erit.
<lb/>[&lt;br&gt;]
<lb/>Dilecte dilectus salutem quam sibi.
<lb/>Certis indiciis et manifestis cometior argumentis quod vanus sit et
<lb/>umbre similis amor tuus, dum ipsum, quo in me dudum estuare te litteris
<lb/>asserebas, in personam transferens peregrinam, et me non absque sanguinis
<lb/>tui iudicio deserens et contempnens, meis nuper votis et precibus
<lb/>rescribere neglexisti, quod fecisse nequaquam debueras, si fuisset in te
<lb/>costantia firmitatis. Nec excusatio verbis transmissa quomodolibet te
<lb/>excusat, cum scribere noverit plena satis ingeniis et docta multis artibus
<lb/>manus tua, que a revelatione secretorum facienda persone tertie, propter
<lb/>quod impedimentum allegas, te verosimiliter excusabat. Sed forte, si recte
<lb/>consideres, non est honesta nec utilis amoris navigatio, quam fecisti, cum
<lb/>eius sit impudica nimis intentio, et virginalis pudoris, quem sponso virgineum,
<pb n="249"/>
<lb/>illibatum servare deberes, per interventum minetur actus libidinosi
<lb/>rupturam. Attende, si placet; responde, si libet. Numquid amoris mei
<lb/>pura sinceritas raptura talia minabatur? Numquid virginalis castitatis claustrum
<lb/>effingere postulabat? Numquid lilium violare pudoris venereis
<lb/>impulsibus expetebat? Vel numquid inhonestis cuniculis candoris et ruboris
<lb/>labia demulcere? Aut in lecto libidinis dilecte stringere corpus amenum
<lb/>amplexibus impudicis? Vel discriminare cesariem capillorum? Aut etiam
<lb/>ubera lactis inexperta comprimere lascive manus officio cogitabat? Absit.
<lb/>Quid ergo querebat in dilecta dilectus? Querebat utique, sicut per precedentia
<lb/>scire potes, castitatis in ipsa candens lilium non contundi. Querebat
<lb/>ortum dilecte, conclusum, ne fructus castimonie raperetur, contra predonis
<lb/>cuiusvis aggressum, forti pessulo custodiri, et claustrum pudoris, clausum
<lb/>cum honoris virginei dignitate, servari. Querebat insuper, o dilecta, dilectus
<lb/>tua labia gratiosa, in quibus ut audio certare videntur lilia mixta rosis,
<lb/>maris alicuius osculis non contingi, longe fieri ab amplexibus corpus tuum,
<lb/>capitis velari cesariem et absque tactu quolibet alieno, pomis inconcussis
<lb/>similia, ubera tua gemella, ne compressione mollescant, cum duritatis integritate
<lb/>tenelle, sub velamento pudice vestis, honeste mentis et casti pectoris
<lb/>occultari. Hec in te castus querebat amor. Hec petebat sincera castitas
<lb/>amatoris. Revertere igitur, revertere, Sunamitis, revertere ad rectum iudicium
<lb/>rationis, et fallacis amoris, immo verius odii, deviis pretermissis, ut
<lb/>sit lectulus tuus honestate floridus et redimitus honore, totam corde simul
<lb/>et corpore priori, quo fulciaris floribus castitatis, te restituas tuo dilecto.
<pb n="250"/>
<lb/>… amicus … amico, quod non renuntiet sue dignitati.
<lb/>Adversitatis vestre multiplicis auditis eventibus, illius – Deo teste, qui
<lb/>nichil ignorat – facti participes, vobis affectione amicabili condolemus et
<lb/>benivolentia compatimur speciali. Et si ad relevandas pressuras et vestros
<lb/>graves dolendos eventus possent auxilia, ab homine qui loquitur, prosilire,
<lb/>illa nullatenus manus amica negando protraheret, nec moram in hoc temporis
<lb/>expectaret. Assumentes igitur robur et animum in adversis, femineam
<lb/>profecto mollitiem enervando, timorem minime formidetis, ubi procul
<lb/>dubio timor abest. Et cum fovea de tellure consuetudinaliter confodiatur,
<lb/>expotate vestre vexationis incendia, velut providus et previsus anticipando
<lb/>tempora donorum et munerum que pluries sevum flectunt et placant
<lb/>iudicem, profusibus redimatis. Nemo enim, amice carissime, tante
<lb/>felicitatis existit, quin cum status sui qualitate rixetur. Ceterum, ut renuntietis
<lb/>oneri et honori non consulimus, nec laudamus, quin potius detestamur.
<lb/>Nam, dum recte discutitur, inextinguibile dedecus vobis esset, sicut
<lb/>et aliis, qui de episcopo ad simplicem religiosum, pro pudor, redierunt,
<lb/>nec haberetis propterea coram hominibus audaciam comparendi. Nosque
<lb/>non gereremus ad socium officium benivolentie consuete, nec tractaremus
<lb/>amicum solita caritate, quem prelature honore nobiscum potiri gaudemus
<lb/>et preesse cupimus non subesse. De vasis autem fictilis placida missione,
<lb/>vobis ad grates assurgimus, quod tanto carius nobis existit, quanto artificis
<lb/>manu ingeniosa confictum, memoriam nobis ad mensam pressius
<lb/>imprimit transmissoris.
<lb/>[&lt;br&gt;]
<lb/>… amico … amicus, quod non renuntiet aliquatenus dignitati.
<pb n="251"/>
<lb/>De adversitatum generibus, quibus multipliciter, ut audimus, malefida
<lb/>fortuna vos ferit et sauciat, vobis, Deo teste, qui uniuscuiusque facta rimatur
<lb/>pectoris, condolemus et nostros reputamus utique ictus vestros, cum
<lb/>vos geramus in visceribus intime caritatis et speciali benivolentia prosequamur.
<lb/>Verum resignationis causam in manibus presidis faciende, qui
<lb/>stringit et laxat universitatis habenas, dissuadeat utinam, quem erga vos
<lb/>inconcussum habere fatemur, affectus, cum verecundia inextricabilis vobis
<lb/>emanaret imposterum et humana malignitas obprobriosam vos in fabulam
<lb/>verteret et amicum derisorie in populis digito demonstraret. Igitur substinete,
<lb/>nec terreat vos familiaris aut forinseci hostis astuta calliditas, quoniam
<lb/>non semper ferit quocumque minabitur arcus, nec predam abripit
<lb/>saltu triplici cotidie leopardus. Si vero pusillamitate, ut lepusculus forte
<lb/>devictus, aut muliebri mollicie irretitus, concepta cordis in archa, minus
<lb/>provide produceretis in portum quod ultra quam concipi, fari valeat et
<lb/>describi nostrum gravaret animum, auditum offenderet et nostris afferret
<lb/>sensibus aconitum, vobis, qualitercumque tempora succedant temporibus
<lb/>et respondeant momenta momentis, non deerit tenuis mensa nostra, vos
<lb/>amplexabit, nesciens a consueto recedere, vetus amicus brachiis caritatis et
<lb/>habebit inter ceteros cariorem, modo dominantis excepto, sicut in principio,
<lb/>nunc et semper. Nam vera amicitia illa profecto dinoscitur, que sicut
<lb/>de prosperis eventibus materiam iocunditatis assumit, sic et de adversis
<lb/>casibus rigore mestitudinis contorquetur.
<pb n="252"/>
<lb/>… amicus … amico.
<lb/>Quia tempora necessario permutantur et numquam in eodem statu permanent,
<lb/>expedit unicuique ita utramque intueri fortunam, ut nec in toto
<lb/>cadat in adversis, nec ultra quam deceat in prosperis extollatur. Videmus
<lb/>siquidem florere arbores, easdem illico floribusque privatas, sic et vita
<lb/>mortalium redimita solaciis ex insperato in contrarium permutatur. Ergo
<lb/>sic vivere studeas, sic rerum consequentias metiaris, quatenus ad utrumque
<lb/>oculus non fallatur.
<lb/>[&lt;br&gt;]
<lb/>… suo … suus.
<lb/>Quoniam que non extollitur amicitia subito tabescit et alget, necessarium
<lb/>inter amicos esse dinoscitur se relativis affectibus prevenire. Nam
<lb/>ager incultus, nisi vomeris acumine pluries rescindatur, fructus denegat
<lb/>expectatos. Ignis etiam ad hoc excitatur, ut ardeat, non autem concitatus
<lb/>morte deperit extintiva. Sic per locum a simili, amicorum unio de facili
<lb/>solvitur, que non est ex rebus intrinsecis excitata. Ideoque de bonis tuis, de
<lb/>tua tuorumque continentia expectantis non obmittas desideria recreare.
<lb/>[&lt;br&gt;]
<lb/>Fortissima res est amor. Nam animam dividit velut ensis, cor languere
<lb/>facit, mentem laniat, medullas siccat, enervat ossa, sompnum aufert, appetitum
<lb/>tollit et omnium inducit oblivionem, preterquam rei amate, que
<lb/>totam memoriam occupat et omnes aufert alios cogitatus.
<pb n="253"/>
<lb/>Petit devotus a … nobili accomodari sibi braccum ad leporum inventionem
<lb/>instructum.
<lb/>Excellentie vestre nobilitas, per universas regni partes et ultra manifeste
<lb/>diffusa, non solum notis verum etiam innotis semper extitit liberalis,
<lb/>de cuius munificentie ab experto largiflue et nobis grate, quam semper
<lb/>inveni benivolam, liberalitate confisus, dominationi vestre suppliciter porrigo
<lb/>preces meas, quatenus quemdam braccum instructum ad inventionem
<lb/>leporum et ad hoc naturaliter gratiosum mihi dignemini accomodare, si
<lb/>placet, ut de devoto et prompto me proinde faciatis tam ad vestra et vestrorum
<lb/>servitia, quam ad singula que vobis placere debeant promptiorem.
<lb/>[&lt;br&gt;]
<lb/>Amicus … amico.
<lb/>In bracco transmisso non minus mittentis gratitudinem, quam missionis
<lb/>effectum consideravit amicus, dum de petita specie, licet defuerit virtus
<lb/>idemptitatis in numero, rogantis desideriis satisfacere voluistis. Ex hoc
<lb/>siquidem dilectioni vestre regratior, sed tamdiu gratiarum efficacia relativa
<lb/>suspenditur, quousque prede succedentis utilitas ex investigatoris industria
<lb/>comprobetur.
<pb n="254"/>
<lb/>Amico.
<lb/>Ad expellenda tedia, que segnities sepe provocat lectionum, ad vos pro
<lb/>cane recurrit scribentis indubitata fiducia, quo venatoris venantis sit vena
<lb/>fecundior, et grato reperto referantur gratiarum merita donatori.
<lb/>[&lt;br&gt;]
<lb/>Respondet amicus.
<lb/>Exaudirentur pro cane fusa precamina, nisi quia deludibilis venationis
<lb/>timetur eventus, quo posset forsan studentis efficacia prepediri. Siquid
<lb/>autem sit aliud, quod vestrum delectet animum, noto vestre voluntatis
<lb/>arbitrio transmittetur.
<lb/>[&lt;br&gt;]
<lb/>… amicis … amicus.
<lb/>Sospes vivens per Dei gratiam et equo carens, ecce illuc mitto famulum
<lb/>meum iuxta vestra verba facturum. Propter quod rogo et instanter peto,
<lb/>quatenus equum vestrum ferrantem post eius experientiam retinendum,
<lb/>mihi per eundem famulum, sublatis si placet occasionis et more contradictionibus,
<pb n="255"/>
<lb/>transmittatis. Ego enim vobis equum ipsum, si, annuente Domino
<lb/>sicut promittit, mihi vox fortune successerit, vita comite, placabiliter
<lb/>restaurabo, qui vobis onus in annis primitiarum mearum cum fiducia modo
<lb/>pono. Idcirco equum ipsum, cum eo nimis indigeam et importabile de
<lb/>ipsius carentia sustineam detrimentum, mihi quanto citius transmittatis.
<lb/>[&lt;br&gt;]
<lb/>… archiepiscopo Neapolitano … sacrista Casinensis.
<lb/>Roseus vapor, odoris fragrantiam redolens, Parthenopensis transmittitur,
<lb/>quem siquidem, sicut ignis, fervor ex floribus extorsit in vitrum, sic
<lb/>fervens refudit in dominum sacriste devotio servitoris.
<lb/>[&lt;br&gt;]
<lb/>... amicus … amico.
<lb/>Ab amico mihi dilecto, preces vobis porrigere, precum protectione,
<lb/>compulsus, vos deprecor, ut lapidee cotis cuiusdam comoditas, cuius inest
<lb/>amico vestro Petro possessio, per tertie vestre rogationis officium, possessionem
<lb/>subeat deprecantis.
<pb n="256"/>
<lb/>Patri … filius.
<lb/>Presentia dona qui superat thesaurus et scientie singularis artibus generositate
<lb/>precellens, tanto magis est pre ceteris diligendus, quanto potius
<lb/>per eundem quamplures de nichilo sublevantur ad multa ac ad honoris apicem
<lb/>sublimantur. Cum igitur sine librorum copia haberi nequeat scientia
<lb/>litteralis et pater sit filii relevamen, supplico paternitati vestre, quatenus,
<lb/>si placet, adminus in duabus uncis auri, pro librorum expensis, mihi paterna
<lb/>dignetur affectio providere, ut in scolasticis disciplinis nullam indigentiam
<lb/>habeam nec defectum.
<lb/>[&lt;br&gt;]
<lb/>Post relegata saginose mense cibaria, nunc Apulie colentibus partes in
<lb/>Barulo, ex eo precipue sunt infesta ieiunia, quod, Neptuno piscante fortassis
<lb/>inferius sic expassis retibus, artibus humanis illuditur, ut pisces ad
<lb/>usum edentium sursum non veniant in capturam, et oleum, cuius in partibus
<lb/>istis latices Minerve circumfluunt, sic exhibet se copia sue profusionis
<lb/>insipidum, ut, conditura ipsius sensibus inimicata duobus, et odoratum
<lb/>inficiat et gustui non applaudat. Sic igitur dum ex turbine temporum
<lb/>piscium defectum conquerimur et in olentis olei lascivia fastidimur, necessario
<pb n="257"/>
<lb/>te requirimus pro utrisque, ut de oleo viridi quod mater oliva prematura
<lb/>peperit, lecithum saltem gustibus nostris accomodes et de piscibus
<lb/>in gelificati liquoris undositate submersis, quos diligentia in toto paraverat,
<lb/>in ea quantitate transmittas, ut eorum alterum defectum quem patimur
<lb/>suppleat et reliquum malitiam redimat qua gravamur.
<lb/>[&lt;br&gt;]
<lb/>… amico … amicus.
<lb/>Non credidi quod memoriam vestram, carissime, sic posset temporis aut
<lb/>negotiorum perplexitas operosa constringere, ut instrumenta mea, que
<lb/>vobis dudum non ut peregrinus advene, sed amicus amico contuli, a vobis
<lb/>sic subito raperentur. Ecce igitur calcar equo quantumvis admisso subiungitur,
<lb/>et ne possit ulterius instrumentum quod nostis defectus note
<lb/>suspendere, quod civilis hactenus occasio prorogavit, eius forma vobis prenotata
<lb/>transmittitur, et si addi vel minui quidquam provisio vestra deliberet,
<lb/>ad consummationem celeriter procedatis.
<lb/>[&lt;br&gt;]
<lb/>... amicus … amico.
<lb/>Penes me instrumenta deposita, per vos ut petita restitui ut pene cuiuslibet
<lb/>vitium fugiatur et petentis petitio se sentiat exauditam. Per latorem
<lb/>presentium transmittuntur.
<pb n="258"/>
<lb/>… amicus … amico salutem.
<lb/>Ut tue fidei qualitas effectum pariat quem promisit, citatrix hec cedula
<lb/>mittitur actoris loculum peperisse significans et, ad eius reficiendam
<lb/>ingluviem, cum anhelanter exuriat, tue subiectionis dexteram ardenter
<lb/>invitans.
<lb/>[&lt;br&gt;]
<lb/>... amicus … amico.
<lb/>In promissione mihi facta de piscibus sentii me delusum. Sed dierum
<lb/>diversitas, cuius est preteritos supplere defectus, prebet deluso fiduciam ut
<lb/>in effectus beneplacitum ludentis delusio convertatur, cum iura dicantur
<lb/>deceptis et non decipientibus subvenire.
<pb n="259"/>
<lb/>Avunculo nepos.
<lb/>Habet sibi ignis insitum, ut quanto eidem maioris pabuli habundantia
<lb/>ingeratur, tanto fortius inardescit et valentius vehementioris flamme emittit
<lb/>aculeos. Parabola hec est: senes quanto amplius vergunt ad senium,
<lb/>tanto, proh dolor, amplioris avaritie vitia colligunt, quasi vivere non credentes,
<lb/>liberalitatem eiciunt et tenacitatem admittunt. Quare, consulo
<lb/>quantum possum, quatenus domino meo unam pulchram litteram dirigatis,
<lb/>per quam intelligat vos egere aliqua pecunie quantitate, in qua ipse
<lb/>noscitur debito manifestus.
<lb/>[&lt;br&gt;]
<lb/>… avunculus.
<lb/>Pellis camuscii ad egentis vota flexibilis vestrarum tunica manuum
<lb/>sub figura transmittitur, ut, per sue convertibilitatis instantiam, ad eius
<lb/>mandata qui recipit missorem flexibilem representet in misso, et tamquam
<lb/>vestrarum extremitatum hospitium, quarum fateor me facturum, veniat
<lb/>a transmittente tributum.
<pb n="260"/>
<lb/>Domino legato … notarius domini pape.
<lb/>Grata servitia que mihi … dilectus socius et cappellanus meus exhibuit
<lb/>hactenus et exhibere non cessat attendens, sibi reddor obnoxius, ut apud
<lb/>dominos et benivolos meos honoris sui procurem sollicitus incrementum.
<lb/>Ea propter paternitatem vestram, de qua plene confido, attentis precibus
<lb/>et devotis exoro, quatenus eidem de canonicatu et prebenda, si qua in
<lb/>ecclesia Monopolitana vacat ad presens, caritatis intuitu et mee devotionis
<lb/>obtentu dignetur vestre benignitatis auctoritas providere. Scituri quod
<lb/>persone proprie fieri reputabo gratiam quam in hac parte sibi duxeritis
<lb/>exibendam.
<lb/>[&lt;br&gt;]
<lb/>Camerario domini pape … amicus.
<pb n="261"/>
<lb/>Quoniam apostolica doctrina nos instruit, nemini cito debere manus
<lb/>imponi, ne ante tribuatur honor alicui, quam per persone cuiusvis examen
<lb/>et experientiam discipline constet de meritis honorandi, offero me vestre
<lb/>reverende paternitati. Si tamen id expedire circumspectio vestra putaverit,
<lb/>examinationis iterate ministerium in vestra presentia subiturum, ne forte
<lb/>tertie lingue susurrium, que fermentare frequenter puritatem innocentium
<lb/>consuevit, asserere valeat quod non de mea tina prior, quam heri vobis
<lb/>exhibui, potuit prodiisse farina.
<lb/>[&lt;br&gt;]
<lb/>… cardinalis … abbati Casinensi.
<lb/>De virtuosa mente vestra, talis in corde nostro versatur opinio, ut nichil
<lb/>unquam per vos aut alios velitis effici, quod sit a iustitia dissonum et
<lb/>oppositum equitati. Sane relatu fidedigno percepimus, quod bone memorie
<lb/>… cardinalis, inter alios de sua familia sibi caros, discretum virum
<lb/>… eius cappellanum pro suis laudabilibus meritis habuit cariorem. Verum,
<lb/>cum post ipsius cardinalis obitum, dictus … vos sibi gravem repererit et
<lb/>molestum, licet propter sue ac suorum devotionis obsequia, seu contemplatione
<lb/>potius cardinalis eiusdem, apud vos invenisse debuerit gratiam et
<lb/>favorem, vos ex intimo cordis affectu requirimus et rogamus, quatenus
<lb/>circa eundem …, de honestis moribus et conversatione laudabili commendandum,
<lb/>quem processu temporis in obsequiis vestris experiri poteritis
<lb/>multipliciter fructuosum vel efficacem, intuitu nostri precaminis affectum
<lb/>benivolum exponatis. Omnem sibi rancorem et malivolentiam remittentes,
<pb n="262"/>
<lb/>cum maxime sit paratus, prout audisse gaudemus, se in omnibus et per
<lb/>omnia vestris mandatis et beneplacitis applicare. Ita ut, si forte apud vos
<lb/>de aliqua sit culpa notabilis, velit adeo illam redimere, per devotionis fervorem
<lb/>et fidelitatis auxilium expurgare, quod eum digne reputare possitis
<lb/>de vestrorum numero devotorum. Preces autem nostras sic adimpleat
<lb/>vestra sinceritas, ut, devoto nostro B., nepote predicti …, gaudente fructum
<lb/>sibi desiderabilem de huius provenisse precibus, nos vobis exinde speciales
<lb/>gratias reseramus.
<lb/>[&lt;br&gt;]
<lb/>Fratri frater salutem.
<lb/>Rogasti me nuper attente pro Riccardo de Calabria, presentium portitore,
<lb/>ut in agendis suis, que non expressisti fortassis ex causa favorabili,
<lb/>recommendatum haberem. Sed scire te volo quod non decuit multipliciter
<lb/>statum meum petitionibus eius annuere, sicut vel ex ipsius ore vel ex
<lb/>Iohannis Maguntini affinis mei relatione poteris edoceri. Unde cum considerasse
<lb/>debueris et animadvertere debeas, cum rogaris et rogas, quod deceat, quod
<lb/>liceat, quod ne expediat, valde miror quod sic indeferenter
<lb/>pro quolibet preces effundis, cum nichil horum petitionis eiusdem Riccardi
<lb/>comitaretur instantiam indiscretam, nec illorum aliquid iustificaret
<lb/>etiam preces tuas. Laudo igitur ut serpentine prudentie vacans non semper
<lb/>asinine simplicitati sis deditus vel bovine ruditati subiectus, et quia mala
<lb/>sunt tempora, sicut vides, cum quasi totus orbis gladio feriatur, in actibus
<lb/>tuis cautelam habeas et in verbis. Sententiarum namque fulmina, excommunicationis,
<pb n="263"/>
<lb/>periuriationis et interdicti de pharetra plenitudinis potestatis
<lb/>sacrosancta Romana mater emittit ecclesia, et quos feriet adicere non
<lb/>poterunt ut resurgant. Qui legit intelligat et intellecta tenaci memorie
<lb/>commendet.
<lb/>[&lt;br&gt;]
<lb/>Cum pro hiis, quos laudabilis conversationis fides et experte familiaritatis
<lb/>obsequia vobis commendabiles exhibent, vos rogemus, tanto facilius
<lb/>ac libentius a vobis cupimus exaudiri, quanto proinde possumus atque
<lb/>volumus specialius obligari. Cum igitur non immerito invitemur dilectum
<lb/>nostrum dilectione amplexari precipua, quem nobis faciunt sua grata obsequia
<lb/>cariorem, paternitatem vestram affectuose rogamus, quatenus, attendentes
<lb/>quod in familia domini dominus honoratur, super tali negotio taliter
<lb/>circa eum gerere liberaliter vos velitis, ita quod idem de nostris precibus
<lb/>gratiam sentiat et effectum et eo amplius habeat munus retributionis
<lb/>porrecta petitio, quo fuerit in gratia exauditionis admissa.
<pb n="264"/>
<lb/>Supplico, domine, quatenus ad expeditionem petitionis mee, cum accelerationis,
<lb/>si placet, adhibitione propitia, laboretis ex corde. Nam magistra
<lb/>laboris impensio non preteriret inanis et positus in statu tutaminis utriusque
<lb/>hominis supplicans positori non erit ingratus, qui, nullis vitatis laboribus
<lb/>vel expensis, et eius aggredi et toto conamine prosequi difficilia
<lb/>quantumvis imperia non paveret.
<lb/>[&lt;br&gt;]
<lb/>… amicus … amico.
<lb/>Collegi de vobis, prima visione, fiduciam, ut viri prudentis officium et
<lb/>diligentis amici studium, probabili semper experimento, profectuum in
<lb/>vestra conversatione reperiam, cui placide promissionis affectum familiariter
<lb/>obtulistis. Confisus ergo de benivolentia vestra precipue, dominum …
<lb/>super exequtione litterarum domini comitis, quas sibi pridem super negotio
<lb/>meo, vobis presentibus, assignavi, fiduciose requiro attente vos deprecans,
<lb/>quatenus super utili et efficaci consummatione ipsius negotii, quam
<lb/>a vobis specialiter recognoscam, consilium vestrum utile et evidens auxilium
<lb/>impendatis.
<pb n="265"/>
<lb/>Qualiter super negotiis meis te gerere debeas, prima te littera tangit,
<lb/>sed, ut cautus magis efficiaris et pervigil ista secunda te citat et excitat,
<lb/>quam sic ad exertum chalamum admittere studeas, ut in tertia videatur
<lb/>inutilis imprimendus.
<lb/>[&lt;br&gt;]
<lb/>… amicus … amico.
<lb/>Quod illa fidelitatis regula, que de Grecorum actibus vulgo depromitur,
<lb/>amicum induat veritatis tuorum munimenta processuum argumentum
<lb/>mihi iam efficax prebuerunt, dum de Grecorum stirpe progenitus: ne specialiter
<lb/>pereat quod generaliter predicatur. Dilectionis fedus, quod cum
<lb/>instantia fratris inieras sine causa rationabili, violans robuste fidei meritum,
<lb/>quam inter utrumque caritas communicata coniunxerat variasti.
<lb/>Qualia ergo dilectionis indicia de te sumet extraneus? Quod amicorum
<lb/>puritas fiducie sumet exemplum si dilectio confusa confunditur? Si processus
<lb/>contempnitur in amore continuus? Si caritas aret solito viridis? Si
<pb n="266"/>
<lb/>amicus amico non loquitur? Si amor fraternus perpenditur violatus? Suntne
<lb/>ista dilectionis insignia, que requiruntur in fratribus? Suntne ista
<lb/>misteria que puritas exigit in amicis? Hos forsitan vestustas Grecorum et
<lb/>approbata sinceritas de arbore fidei fructus legavit ad posteros, ut tu tamquam
<lb/>successor ydoneus, stipitem dediscere nescius, eiusdem legis semitas
<lb/>immiteris. Recogita igitur, frater, pensa quid feceris, cogita si gerere sic
<lb/>cum amico te decuit, si de fratris amplexibus sine iusta causa sinum excutere
<lb/>civile vel utile videbatur, ubi fratris presertim incorrupta sinceritas ex
<lb/>amoris odore quem in fratre gratus inseruit, eque dilectionis meritum
<lb/>reportabat. Revertere igitur ad primitive caritatis interulas, et, cum satis
<lb/>per huius semitas erroris incesseris, amplius ambulare desipias, sic hactenus
<lb/>gessisse te pudeat, et novum induas hominem, qui reconciliationis
<lb/>virga te corrigat, et, cum per ingratitudinis vitium in fratre peccaveris,
<lb/>emendationis baculo te castiget.
<lb/>[&lt;br&gt;]
<lb/>… uxori … coniunx.
<lb/>Prosperitate corporis et alacritate cordis per Dei gratiam, qui dator est
<lb/>omnium, potiri me noveris, et illud inter cetera, Deo teste, desiderare precipuum,
<lb/>quod de tua filiorumque salute continua subsequenter mihi nova
<lb/>placentia referantur.
<pb n="267"/>
<lb/>Cognato … cognatus.
<lb/>Quamvis expectans hucusque spectaverim, ut individuum saltem, cum
<lb/>litteris tuis tuorum nuntiis status et actuum, alicuius hore felicitas mihi
<lb/>daret, tamen, etsi expectatio mea ex veteri iam voto sit nubilis, eius adhuc
<lb/>cum fine debito connubium videre non merui, propter quod expectationis
<lb/>huius cruciatio tolleretur. Super hoc autem, cum sit passibilis iusta contrarietatis
<lb/>occasio, quantumvis avidus, dubius ego, non tui sed rei gratia
<lb/>tarditatem istam totaliter inertie non ascribo. Te igitur excito, quatenus,
<lb/>ad tollenda saltem aviditatis ista signacula, cuius te tamen non sub dubia
<lb/>sorte pono, statum et processus tuos, quamcitius poteris mihi scribas,
<lb/>illam super legatione tua efficacem quam credo semper solertiam et diligentiam
<lb/>habiturus.
<lb/>[&lt;br&gt;]
<lb/>Bis iam vobis et cetui sociorum scripsisse me fateor, sed utrobique frustratus
<lb/>nullas adhuc merui responsales. Primum quidem illa precipue ratio
<lb/>me fere suaserat, quod dudum simili fueram culpa respersus, sicque delicta
<lb/>mutua pari censebam compensatione tollenda.
<lb/>[&lt;br&gt;]
<lb/>Expectavi hactenus semper Anagnie, postquam veni, dum sub hac spe
<lb/>tue per meum nuntium littere mihi misse posuerant, ut ad me ibidem, ubi
<lb/>per Dei gratiam servor incolumis, litteras seu nuntium destinares, mihi
<lb/>rumores patrie, domini mei …, quem ex venientium relatione comperi de
<pb n="268"/>
<lb/>partibus ipsis absentem, tuique nihilominus continentiam relaturum.
<lb/>Quo, quantumvis id avide peterem semper, hucusque voluit vestrum
<lb/>omnium negligentia me carere. Propter quod volo, ut si possibile vobis
<lb/>fuerit, aliquem ad me specialem nuntium destinetis.
<lb/>[&lt;br&gt;]
<lb/>… amico … amicus salutem.
<lb/>Absque relatione cuiusquam indubitabiliter teneo, quod sine intermissione
<lb/>in votis geritis meorum successuum gratos audire rumores et eosdem
<lb/>mea penna conscriptos manibus excipere letabundis. Sed dominicis occupatus
<lb/>agendis, quibus in varia et diversa subripior, necnon iuris civilis studio,
<lb/>cuius illectus dulcedine refocillor, nequeo, ut plerumque concipio, vos
<lb/>litterarum munusculis visitare. Ut igitur meus status vobis sitientibus
<lb/>innotescat, ecce tam mentis quam corporis plena vigeo sospitate.
<lb/>[&lt;br&gt;]
<lb/>Avunculo nepos.
<lb/>Reminisci abhorrens varia periculorum discrimina et morborum imminentium
<lb/>tempestates, quibus, permittente Domino, hactenus sum attritus,
<pb n="269"/>
<lb/>cartam refugi spatiosam pro eo, quia, in relatione ipsorum, avunculi
<lb/>anima quamplurimum tristaretur. Ecce igitur de mortis faucibus, per Dei
<lb/>gratiam, restitutus ad vitam, scire vos cupio, quod, in Francia degens, et
<lb/>mentis et corporis fruor integra sanitate, quod Altissimi filius de vobis
<lb/>mihi patulis auribus expectanti quam citius audire concedat.
<lb/>[&lt;br&gt;]
<lb/>Amicus amico votiva gaudia cum salute.
<lb/>Ab Illo, qui mundi machinam nova semper prole fecundat, nobis est
<lb/>concessa nuper heredum novella successio: vobis copia facta de masculo et
<lb/>mihi sexus feminei provisio est tributa, ut ex uno latere inter nos contracte
<lb/>dilectionis vinculum firmet amicabilis unio et ex altero nove prolis suppleat
<lb/>parentela. Quare vos requirendo rogo et rogando requiro, ut, si vestre
<lb/>voluntatis assit consensus de filiorum nostrorum matrimonio contrahendo,
<lb/>ex parte scribentis assensio non abesset.
<lb/>[&lt;br&gt;]
<lb/>… amico … amicus.
<lb/>Tempus iam superest ire Neapolim, cuius itineris calles vellem a me calcari
<lb/>te comite. Ad quod dies iovis prefigitur terminus: venire si debes,
<lb/>venias, vel deneges, si non debes.
<pb n="270"/>
<lb/>Suo N. A. frater.
<lb/>Vellem, frater, scribentis auspicia placidiori posse stilo committere,
<lb/>sed, cum ad utrumlibet fortunam se habeat indifferens, sit calamus ad
<lb/>utrumque. Presentis igitur cedule tenore percipias quod, per Dei gratiam,
<lb/>qui consuevit in se sperantibus non deesse, me plena corporis sospitate
<lb/>fruentem, licet rerum tam subita paupertate ditatum, quod secure
<lb/>possem nedum cantare, sed psallere quoram latrone viator. Ecce igitur I.
<lb/>frater noster ad solum natale remittitur, per nativi placiditatem aeris sanitatem
<lb/>pristinam resumpturus. Dum enim in eum frequenter infirmum
<lb/>rediviva resurgeret, ipsum mecum in Lombardia tenere non volui, ne,
<lb/>quod absit, aliquando remaneneret in preda.
<lb/>[&lt;br&gt;]
<lb/>Desiderate pagine vestre lecto ac perlecto tenore, spiritum nostrum,
<pb n="271"/>
<lb/>qui iam in quoddam exilium doloris abierat, per cuiusdam in integrum
<lb/>restitutionis auxilium, ad optate letitie patriam revocastis. Ei
<lb/>ergo, qui vulnerat et medetur, qui post nubilum dat serenum, qui nonnumquam
<lb/>comminationis sue rigorem misericordie gratia temperat,
<lb/>vitulum laudis offerimus et vestre sollicitudinis studium quibus quantisque
<lb/>possumus prosequimur actionibus gratiarum.
<lb/>[&lt;br&gt;]
<lb/>Nondum in convalescentiam plene reduxit me Dominus et idcirco,
<lb/>dum vellem scribere, digitos ad calamum non erexi. Faciat Ille qui potest,
<lb/>ut valere et scribere valeam sicut volo, quod te etiam inter amicos
<lb/>meos velle confido. Sane cum honorem et augmentum tuum desiderem ut
<lb/>amicus, pati non possum ut hiis memoriam tuam non excitem, ex quibus
<lb/>et honor et contrarium tibi posset forsitan evenire. Scis enim quantum
<lb/>amanda sit patria et quantum compatriote colendi. Scis etiam quod, si
<lb/>quem acquirere metiris regno fore legatur utilius, satis erit utile amicos
<pb n="272"/>
<lb/>et proximos conservare. Hec omnia. P. dictum per … citatum ad curiam
<lb/>fuisse comperi: scribo tibi non attendens eius notitiam, sed honorem
<lb/>tuum super hoc diligenter advertens, cum per firmo didicerim, ut, si eum
<lb/>cum iure suo conserves indempnem nec laboribus aggraves, multos
<lb/>amicos eius tibi per debitum obbligabis; et si contrarium te facere, voluntate
<lb/>forsitan vincente, contigerit, dum unum offendisse credideris, multos
<lb/>in illius unitatis essentia vulnerabis.
<lb/>[&lt;br&gt;]
<lb/>Ne mei claustrum pectoris quedam species turbationis invadat, ad amicum,
<lb/>carissime, festinus accedas, qui mihi presens esse non videor absque
<lb/>tui presentia predilecti.
<lb/>[&lt;br&gt;]
<lb/>… amicus … amico.
<lb/>Tui status incerta cognitio impedivit hucusque litteras transmittendas,
<pb n="273"/>
<lb/>que, remotis dubietatis articulis, veniunt. Et cum plures iam simus numero,
<lb/>ad communis societatis participium te invitant, ut, dilationis occasione
<lb/>subtracta, venire non tardes ad Roccam, cum te non desiderem non videre.
<lb/>[&lt;br&gt;]
<lb/>… Amico … amicus.
<lb/>Illum extimo de viperarum genimine procreatum, qui de manu quantumvis
<lb/>perfidi domini, vel iniqui, bona suscipiens post vite presentis exilium,
<lb/>velut ingratitudinis immo potius infidelitatis labe respersus, benefactori
<lb/>iam mortuo detrahit et insultat. Qui legit intelligat, occulat, nec
<lb/>accuset.
<lb/>[&lt;br&gt;]
<lb/>… amicus … amico.
<lb/>Quantumvis invectio iusta me arguat, quod erga communem dominum,
<lb/>qui multus in fama, sed potius in effectu, numquam conversus retrorsum,
<lb/>copiam gratie placidus effundit ad omnes, plene devotionis indicia, quorum
<lb/>me sibi fateor debitorem, factus in montibus quodammodo segnis vel
<lb/>frigidus, per signa domestica non ostendi. Conscientia tamen, qua iudice
<lb/>nemo nocens absolvitur in testimonio eius qui nullum decipit, me excusat,
<pb n="274"/>
<lb/>quod, licet verbis facta preponderent, ex illa hora, qua dudum inter
<lb/>nos mutuus accessit intuitus, totum me sibi secundum partis adiectione
<lb/>donavi. Te igitur, frater, invoco, et ex amicitie lege rogo, ut, qui sue notitie
<lb/>paranimphus me primus ad vultus sui delitias indulxisti, ad conservationem
<lb/>gratie sedulus vigiles, mee devotionis interpres.
<lb/>[&lt;br&gt;]
<lb/>Nobilis ira leonis, prostratis compati consueta, misericorditer indulgere
<lb/>dignetur sine culpe conscientia veniam humiliter imploranti. Ideo, si
<lb/>placet, admittatur ad gratiam qui se numquam exhibuit dignum ira.
<lb/>Nam veritatis lumen absconditum serenum concupite gratie revelabit,
<lb/>quam olim immerite ire in nubilum occultavit. Teneat ergo, si placet, firmiter
<lb/>imperatoria celsitudo, quod observantia innocentie, cultus constantie,
<lb/>thesaurus conscientie, gravis operis exhibitio me dignum efficiat,
<lb/>non minus quam progenitores meos, vestra obtenta gratia et amore.
<lb/>Duo sunt que inducunt nos […].
<pb n="275"/>
<lb/>Domino pape noviter creato … devotus.
<lb/>Suspirabam quasi lassatus in desiderio cordis mei, quod celestis ille
<lb/>sponsus triumphantis ecclesie militantis viduitatem respiceret, ac eius
<lb/>viduitatis incomoda optati sponsi beneficio solaretur. Et ecce quasi repente
<lb/>de celo sonus, letus nuntius et iocunda relatio, meas aures implevit,
<lb/>quod divina provisio vos ad summi pontificatus apicem, in eiusdem ecclesie
<lb/>sponsum, christiane fidei speculum et, ut brevius cuncta complectar, in
<lb/>Christi vicarium provexisset. Habet quidem tante serenitatis eventus,
<lb/>unde mater letetur ecclesia, unde catholicorum principum dilatetur ylaritas,
<lb/>unde fidelium omnium cetus exultet; mihi tamen specialis datur in
<lb/>generalitate iocunditas, qui ea me iam video fidei subditum, cui semper
<lb/>fuisse me recolo devotione costrictum. Humiliter itaque supplico et affectuose
<lb/>deposco, ut et id, quod me fidei debitum vobis obligat, et siquid
<lb/>ultra in me reliquum esse potest, totum credatis, si placet, ad vestre sanctitatis
<lb/>obsequia ex devotionis integritate deberi.
<lb/>[&lt;br&gt;]
<lb/>[…] expectatione munerum a communis fructu iusticie, me, proh dolor,
<lb/>gloriantur exclusum. Ego tamen, qui pre conservatione honoris persone
<pb n="276"/>
<lb/>laboribus et rerum sumptibus hactenus non peperci, nolens emulis dare
<lb/>materiam obloquendi, eligerem potius dies meos, honore concomitante
<lb/>diminui, quam sub pressura dedecoris prolongari. Parcat igitur mihi,
<lb/>queso, vestre propitiatio sanctitatis, si propter prescriptas causas, quas ad
<lb/>conspectum vestrum admittendas opinor, ad presentiam vestram personaliter
<lb/>venire non possum et votivum subsidium, iuxta commune desiderium,
<lb/>non transmitto. Attendat etiam dominatio vestra, si data mihi plenaria
<lb/>fortitudine et incolumitate persone tutum esset, vel utile in tot concursibus
<lb/>hostium, tantorum discriminum dimittere terram meam, ut dum
<lb/>crederem aliis victoriose conquirere fortunarum mearum spolia hostibus
<lb/>laxarentur in predam. Verumtamen, super hiis omnibus N. socium meum
<lb/>ad pedes sanctitatis vestre premiserim, si placet, super hiis taliter providere
<lb/>dignemini, quod ad vestra servitia sub quibus vivere et mori desidero,
<lb/>vestre provisionis lenitas tenacius me astringat.
<lb/>[&lt;br&gt;]
<lb/>Expeditum siquidem calamum quassatum — eruginis nos non […]
<lb/>[&lt;br&gt;]
<lb/>Post patris verbera, ubera matris – permittatis abire.
<pb n="277"/>
<lb/>Suo N. I.
<lb/>Dimisi te provisorem negotiorum omnium – omnia mihi districte
<lb/>rescribas.
<lb/>[&lt;br&gt;]
<lb/>Suo T. N.
<lb/>De statu terre vestre misero quereris – quod facit una dies.
<lb/>[&lt;br&gt;]
<lb/>Amico amicus.
<lb/>Aut tue fidei qualitas effectum pariat – ardenter invitans.
</ab>
</body>
</text>
</TEI>